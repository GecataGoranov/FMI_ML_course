1. Машинното самообучение е начин да накараме компютрите да намират закономерности в голям набор от данни и да правят предсказания върху такива, които не са виждали
2. Дълбокото машинно самообучение е направление в машинното самообучение, което използва така наречените "невронни мрежи", които са способни да разбират по-добре неструктурирани данни
3. Под трениране на модел се подразбира подаването на данни, от които той да търси закономерности
4. Задачата на големите езикови модели е да генерират текст като най-често предвиждат каква трябва да бъде следващата дума на базата на предходните
5. Функцията на загубата е това, което моделът се стреми да минимизира, за да постигне оптимално ниво на обучение. Метриките, от друга страна, са начин да измерим колко добре се е научил моделът
6. Mean squared error се използва повече от absolute squared error, защото е диференцируем във всяка точка. Друго предимство (в зависимост от проблема, който решаваме) е, че MSE наказва повече големите разминавания в предсказанията и истинските данни.
7. Не можем да повдигнем разликата на куб, защото тогава някои разлики ще бъдат отрицателни и ще съкращават положителните.
8. Производната на функциятана на загубата е важна, защото тя ни казва в коя посока тази загуба намалява, което е основополагащо за най-често използвания алгоритъм при тренирането, а именно градиентното спускане.